---
title: "Somalia"
date: 2023-05-03T15:08:25+02:00
draft: false


---

Nelle ultime settimane si è tornati a parlare di Somalia. Per capire meglio il contesto delle notizie risulta utile fare un breve riassunto degli avvenimenti degli utlimi decenni:

La Somalia è uno stato dell'Africa orientale situato nel corno d'Africa, la sua storia moderna ruota attorno alle svolte avvenute nei due decenni tra il 1960 e il 1980. L'indipendeza da Italia e Gran Bretagna nel 1960, quasi un decennio di democrazia e libere elezioni fino al 1969, la dittatura militare inziata nel 1970 e proseguita negli anni '80 che si è tradotta in un declino continuo e disperato verso caos e guerra civile. 
Nel 1969 dopo l'assassino del presidente Abdirashid Ali Shermarke il Generale Siad Barre prende il potere con un colpo di stato militare. 

Per 22 anni resta al potere -anche grazie al supporto di Stati Uniti d'America e Unione Sovietica- disegnando i contorni della Somalia Moderna e investendo ingenti risorse nella creazione di uno dei più grandi eserciti in Africa.

Nel 1988  le tribù del nord (cioè gli abitanti dei territori dell'ex British Somalia) spinte dall'Etiopia si ribellano allo strapotere del Generale Barre, la risposta è durissima e muoiono in migliaia.

I sentimenti di opposizione si fanno crescenti e finalmente nel 1991, ancora grazie alla spinta etiope, le popolazioni del nord e quelle del sud insorgono contro Barre.
Il potere del generale inzia a indebolirsi, il gruppo di fidati a lui più vicini si sgretola e Barre viene finalmente spodestato.

Il vuoto di potere amplifica la sfida continua tra fazioni (già in corso da decenni) e lascia ampio spazio alle ingerenze straniere e alla nascita di gruppi terroristici.

Il caos continuo è terreno fertile per il terrorismo e nel 2006 nasce Al-Shabaab un organizzazione terroristica jihadista sunnita di matrice islamista  - in poche parole la cellula somala di Al Qaida. 

L'ingresso dell'Isis nel paese (databile al 2012) genera nuovi squilibri e lo scontro tra le due cellule terroristiche allarga il perimetro del terrore.
Gli attentati si moltiplicano, la guerra civile prosegue incessantemente e i cambiamenti climatici producono carestie senza precedenti.

L'emergenza umanitaria riguarda milioni di persone e non è un caso il complesso di campi profughi ritenuto più grande nel mondo sia proprio in Somalia.

Si tratta di un agglomerato di tre distinti campi situati nella stessa area nel Nord del Kenya che ospitano oggi circa 218mila persone, all'apice dell'emergenza nel 2011 il numero di occupanti è arrivato fino 330mila.

La stima del numero totale di sfollati al 2022 è di 1.8milioni di persone.
