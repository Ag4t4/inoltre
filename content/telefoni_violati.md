---
title: "Telefoni violati"
date: 2023-05-02T21:36:53+02:00
draft: false
---

Cosa hanno in comune giornalisti, politici, attivisti e imprenditori?  
Gli Smartphone di alcuni rappresentanti di ognuna di queste categorie sono 
stati colpiti dallo Spyware Pegasus divenuto famoso a partire dal 2014 
per aver infettato o tentato di infettare i dispositivi di primi 
ministri, presidenti, dissidenti, attivisti e giornalisti.  
Nato da un’azienda israeliana (NSO Group) come strumento per la lotta al 
terrorismo e venduto in 40 Paesi a governi e agenzie di intelligence, 
Pegasus è presto divenuto strumento di  controllo e repressione.  

**Cos’è uno Spyware?**  
Lo Spyware è un software spia usato per sottrarre informazioni: ne esistono per computer, smartphone, smarwatch, assistenti virtuali e addirittura per stampanti.  
Infetta il dispositivo in vari modi, “accorpandosi” a software o a file benevoli senza farsi notare.  
Gli Spyware di vecchia generazione richiedevano un’azione diretta 
dell’utente, ad esempio cliccare su un link, installare un programma 
ecc; nel caso di Pegasus, invece, non sembrerebbe necessario alcun 
intervento da parte dell’utilizzatore: sarebbero diversi, infatti, i 
casi di infezione segnalati non come diretta conseguenza di un’azione 
specifica.

**Pegasus**  
Pegasus è considerato lo Spyware più 
potente mai creato da una società privata, sfrutta le vulnerabilità nel 
software degli smartphone per trasformare il dispositivo in un’arma di 
sorveglianza attiva 24 ore al giorno. Può copiare i messaggi (inviati e 
ricevuti) non solo da app di messaggistica che non utilizzano 
crittografia “end to end” (SMS), ovvero una tecnologia in grado di 
rendere leggibile il messaggio solo al mittente e al destinatario, ma 
anche da alcune app, come Whatapp, che invece la utilizzano; può anche 
recuperare foto e registrare telefonate, accedere alla posizione e alla 
cronologia degli spostamenti, al calendario, ai contatti; può, infine, 
attivare a piacimento fotocamera e microfono.  

**Il mercato degli spyware**

In continua espansione il mercato degli spyware rappresenta una 
grande opportunità per la lotta al terrorismo e alla criminalità, 
contestualmente però resta necessario, avviare in ambito internazionale 
una discussione seria sui limiti da imporre all’utilizzo di questo tipo 
di tecnologia che ha già prodotto numerosi episodi di repressione 
sfociati in arresti e in più gravi omicidi.

**The Pegasus Project**  
Il progetto Pegasus nasce 
dalla collaborazione di 80 giornalisti provenienti da 10 paesi e 17 
organizzazioni coordinati da un’associazione no-profit francese, 
Forbidden Stories, e Amensty International che ha condotto test forense 
su diversi smartphone per identificare tracce dello Spyware.

**The data leak**  
Amensty International e Forbidden 
Stories hanno avuto accesso ad un elenco contenente 50.000 numeri di 
telefono, ritenuti una selezione di soggetti d’interesse per i clienti 
del NSO Group.  Data l’impossibilità di sottoporre a test forense la 
maggior parte dei numeri presenti, l’elenco è da considerarsi più come 
una dichiarazione d’intenti. Tuttavia, diversi test hanno dimostrato una
 correlazione molto stretta tra i numeri presenti ed effettivi casi 
d’infezione o tentativi non riusciti.

**Per approfondire:**

https://forbiddenstories.org/case/the-pegasus-project/  
https://cdn.occrp.org/projects/project-p/#/  
https://www.occrp.org/en/the-pegasus-project/  
https://www.amnesty.org/en/latest/news/2021/07/the-pegasus-project/  
https://www.amnesty.org/en/latest/research/2021/07/forensic-methodology-report-how-to-catch-nso-groups-pegasus/
